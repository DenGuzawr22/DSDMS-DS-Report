---
title: Requisiti
has_children: true
nav_order: 3
---

# Requisiti
Questa sezione della relazione, viene dedicata alla descrizione approfondita dei requisiti di progetto, raccolti durante le fasi di Knowledge Crunching.

Questo ha permesso di determinare nel dettaglio, le funzionalità necessarie e volute all'interno del progetto, evitando ambiguità nella discussione con il cliente, appoggiandosi sull'Ubiquitous Language.

## Requisiti di Business
I requisiti di business specificano le caratteristiche che il sistema dovrà possedere per essere corretto, definendone gli obiettivi di alto livello.

I requisiti di business previsti dal Driving School Distributed Management Software, che sono stati individuati, sono i seguenti:
- digitalizzare i processi di business attualmente cartacei;
- ridurre i tempi di ogni operazione;
- consentire l'utilizzo di alcuni applicativi (es. prenotazione di guide pratiche) da remoto;

## Requisiti utente
I requisiti utente esprimono i bisogni degli utenti e descrivono quali sono le azioni che l’utente deve poter effettuare interagendo con il sistema.

Dalla precedente analisi del dominio che è stata effettuata possiamo rilevare i seguenti requisiti utente:
- registrare un nuovo Dossier;
- leggere e aggiornare un Dossier esistente;
- leggere e verificare la validità di Provisional License e Theoretical Exam Pass;
- registrare un nuovo Driving Slot (relativo a una Driving Lesson o a un Practical Exam);
- eliminare un Driving Slot esistente;
- registrare un Dossier valido ed esistente, all'interno di un Exam Appeal;
- aggiornare o creare Theoretical Exam Pass o Provisional License;
- registrare e leggere Doctor Slot;
- registrare il risultato della visita da Dottore
- definire e leggere Practical Exam Day;

## Requisiti funzionali
I requisiti funzionali riguardano le funzionalità che il sistema deve mettere a disposizione all’utente. Per la loro definizione è necessario basarsi sui requisiti utente estratti in precedenza.

Sono stati identificati i requisiti funzionali e sono stati suddivisi in tre categorie: Dossier, Exam, Driving

### Dossier 
- dopo la seconda scadenza del Provisional License (limitatamente a un singolo Dossier), il dossier deve essere invalidato;
- un dossier invalidato non deve essere utilizzabile su alcun processo effettuato dall'utente, ma viene mantenuto col solo scopo di condurre analisi future;
- un subscriber può avere più dossier a lui collegati, ma solamente uno valido in un dato momento;
- deve essere possibile aggiornare Theoretical Exam e Practical Exam Status.

Optional: un dossier può essere invalidato manualmente, tramite una chiamata ad API

### Exam 
- ciascun dossier può avere un'unica Provisional License in un dato momento;
- per poter inserire un Dossier in un Exam Appeal è necessario un Theoretical Exam Pass valido;
- l'ottenimento di un Theoretical Exam Pass, avviene conseguentemente alla visita col Dottore;
- ciascun Theoretical Exam Pass permette l'iscrizione a massimo due Exam Appeal, nell'arco di sei mesi di validità;
- per consentire l'inserimento di un Driving Slot (relativo a Driving Lessons o Practical Exams), è necessario un Provisional License valido;
- ciascun Provisional License permette l'iscrizione a massimo tre Practical Exam, entro un anno di validità;
- il Provisional license viene fornito dopo il successo del Theoretical exam.

### Driving
- ogni Driving Slot, in una fascia oraria è univocamente associato a un Dossier, un Instructor e un Vehicle;
- ciascun Driving Slot può rappresentare un Practical Exam o una Driving Lesson;
- ciascun Dossier può riservare un Driving slot alla volta;
- per poter inserire un Driving Slot, è necessario verificare la validità della Provisional License;
- è possibile inserire un Driving Slot relativo a Practical Exam, solo in un Practical Exam Day.


## Requisiti non funzionali
I requisiti non funzionali riguardano le funzionalità che il sistema non deve necessariamente possedere per fare in modo che sia funzionante e corretto.

I requisiti non funzionali che sono stati individuati sono i seguenti:
- il software deve essere eseguibile sul sistema operativo Linux, e supportare  Java Runtime Environment versione 11, 16, 17 e 18;
- il sistema deve essere integrabile con front-end esterni, utilizzando le API messe a disposizione;

## Requisiti implementativi
I requisiti d'implementazione vincolano l’intera fase di realizzazione del sistema, ad esempio richiedendo l’uso di uno specifico linguaggio di programmazione e/o di uno specifico tool software.

I requisiti implementativi previsti dal Driving School Distributed Management Software, che sono stati indicati dal cliente, sono i seguenti:
- le componenti software del sistema saranno programmate in linguaggio Kotlin;
- il software deve essere basato sull'architettura di base dei Microservizi;
- le API (Application Programming Interface) fornite da ciascun microservizio, dovranno essere di tipo REST;
- il deployment di ciascun microservizio, dovrà essere possibile mediante l'utilizzo di Container Docker;
- il testing del sistema dovrà avvenire mediante Acceptance Testing;